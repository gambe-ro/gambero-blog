 ![](gambero.png "gambe.ro logo")

# gambe.ro lancerà il 1 Luglio 2019
[gambe.ro](https://gambe.ro) si prepara a dare il benvenuto a tutti quei programmatori in cerca di una comunità dove parlare di sviluppo software in **italiano**. gambe.ro uscirà infatti dalla fase di testing il 1 Luglio, aggiornato con molte delle feature richieste dai nostri primi utenti che ringraziamo per averci aiutati a testare la piattaforma. 

Che cosa vuole essere gambe.ro? Vuole essere una **comunità**, un aggregatore di notizie crowd-sourced, un punto di riferimento per il mondo dello **sviluppo software italiano**, ad oggi molto frammentato e senza una vera piattaforma indipendente in grado di coinvolgere e far convivere tanto i veterani quanto i giovani. Per questo abbiamo deciso di imparare dagli errori delle comunità esistenti e dall’ascolto dei desideri di chi in queste comunità ci ha speso tempo ed energie. La nostra proposta vuole quindi essere:

* focus sui **contenuti**: si discute di notizie, di opinioni, di idee. Le richieste di aiuto tecnico non saranno consentite per evitare che creino rumore e disturbino la comunità. 
* apertura a tutti gli aspetti connessi con lo sviluppo software: **discussioni** sui risvolti politici, economici e sociali del software vogliono essere parte integrante di gambe.ro, perché pensiamo che nel 2019 non si possa parlare di tecnologia senza parlare di politica.
* moderazione **trasparente** e gestione **partecipata**: il software che utilizziamo permetterà a tutti gli utenti di revisionare l’operato dei moderatori. L’idea è inoltre di dirigere la piattaforma in maniera partecipata, seguendo i desideri degli utenti.
* **indipendenza** economica e tecnica: gambe.ro non ha nessuna azienda alle spalle, non ha interessi economici, non espone pubblicità. Inoltre è integralmente self-hosted e costruita con software open-source.

Vi invitiamo quindi a richiedere un [invito](https://gambe.ro/invitations/request) per iscrivervi a gambe.ro. Il sito rimarrà ad invito anche alla conclusione del test: questo per mantenere una forma di controllo sugli accessi al sito e una comunità più sana.

